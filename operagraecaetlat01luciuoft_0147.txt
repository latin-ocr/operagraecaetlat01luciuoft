 

[PRAEFATIO. chm

tamen adfirmare audeo, vel minus typographicarum men-
darum jam in contextu Luciam· inventum iri, quam in edd.
aliarum ulla. Quare Lector non tam respiciet, quot for- .
san remanserint, quam quot sublata sint: pro tribus enim
rursus admissis, contra vel triginta esse emendata de—
prehendet.

In commentationibus autem meis interdum a me erra—
tum, aut, si mavis, peccatum esse mea culpa, sed per
properationem, jam deprehendi: quare in Addendis potis-
sima corrigam, si modo et ad ea subjungenda tempus con-
cedatur, quod si non superfuerit, Lector veniam dabit in
aliam occasionem et ea rejicienti, quae subinde in notis
promisi adcuratius in Addendis excutere.

Luciam: vitam promiserat Solanu ες nec dubitabam,
quin eam jam confecerit, cum ab anno 1720. quo se suas
ad Lucianum notas typographo tradidisse scriptum reliquit,
vel saltem al) anno 1723. quo additamenta etiam, quibus
eas auxit, ad finem se perduxisse testatur, satis spatii ad
id praestandum habuisse videtui-3 decennio enim et amplius
supervixit: spem deinde quoque fecit peritissimus omnis
elegantioris literaturae Hem st e r hu siu s, se illam vitam
conscripturum3 quod curn per alias occupationes facere pro-
biberetur, et clar. Gesnerus eamdem spem secisset3 hinc
ego minus (ie ea concinnanda solicitus excerpere atque col«
ligere ex ipso Luciam) neglexi, quae illuc spectant3 tamen
quae ex eodem aliisque corradere per tempus licebit, Lec-
tori exhibere, quam necessariam hanc provinciam plane
deserere malo.

Indices Graecos tres incredibili labore ac patientia,
(continent enim supra quinquaginta locorum iudicatorum
millia) confecit frater dulcissimus Carolus Conradus
Reitzius , Gorinchemiani gymnasii nector, quorum duos
adjecimus, primum Scholiorum et Variantium quarumdam

